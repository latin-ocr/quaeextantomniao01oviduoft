x PRAEFATIO.

in illud discrimen adducat ‚ unde vel ipsi naufrago vix pateat
effugium, eo serius facti imprudentem poenitebit, quod
nullus jam sit corrigendis votis locus, et nunc exspectan-
dum, quid de salute statuere ventis et mari libuerit.

Ne te, Lector, longius distineam, haec de illo fabula
ne quondam narretur, verendum est, quem inconsulta nimis
ambitio in hoc quasi aequor Ovidianum immiserit praeci-
pitem. Suscipienti quidem mihi opinione majorem *edendi
Nasonis provinciam multa arridebant, quae impellerent;
plura vero debuissent a proposito deterrere : sed hic, quod
saepius, factum est, ut ipsius rei novitate et illecebris captum
sugeret quidquid inesset periculi; et nihil praeter veneres
cupidinesque mente praeciperem , in enarrando poeta
omnium amoenissimo simul et ingeniosissimo. Incitabat
praeterea ardor aemulus aliquid pro viribus in exigendum
monumentum conferendi, quod sibi quondam Gallicae
Musae proprium vindicarent. Puduisset rude jam donatum
professorem stare otiosum , in frequenti omnium concursu, ’
qui tam honorandi muneris subeundam partem undique
sollicitabant. Nec dux agmini nostro deerat , qui dubiis
fidem , vel desperantibus spem verbis adderet; et quo
flagrabat ipse, studio cunctos incenderet. Accedebat ad
haec ipsius operis instituti0‚ quac, ut erat prima mente
concepta, digestaque, non ita se difficilem praebebat, quam
non aggrederetur vir quicumque a literis antiquis non
alienus , et longo satis publice docendi usu cumillis Scrip-
toribus conversatus, qui Classici vulgo celebrantur. Quid

enim sibi proposuerint, qui primi* de hac BIBLIOTHECA

