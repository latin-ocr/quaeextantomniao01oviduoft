PRAEFATIO. xv

saepe movissent, quantum P. ovidio caeterisque profuisset ,
testantur ipsae , quas exemplarium suorum marginibus
insperserat, notulae.

Sed quod ipse efficere non potuerat , perficiendum aetas
proxima servabat uni ex illis, qui longioribus quidem in-
tervallis rari apparent, ut quod natura in rerum physica-
rum ordine , id vel in orbe literario interdum experiri velle
videatur. NICOLAUM HEINSIUM uno jam ore omnes con-
clamarunt. Quis enim alius menti prior obvenerit , qui
doctius ingeniosius-ve de Nasone nostro meruerit?

Proluserat jam pater Ovidianae recensioni, quam dignis-
simus tali patre filius perficiendam et educandam e paterno
gremio excepit3 quo quidem nihil ovidio et poeseos latinae
cultoribus poterat contingere felicius. Etenim a pueritia
captus poetarum dulcedine Nicolaus Heinsius, ita omnes ,
inprimisque Nasonem combiberat, ut nihil eum quicquam
fugeret, quod uspiam esset reconditae elegantiae, et exqui-
sitioris latinitatis. Omnes sermonis poetici figuras, quan-
tumvis raras et a consuetudine pedestris sermonis abhor-
rentes, callebat, ut nemo aetatis suae3 neque id memoria
tantum, ut saepe fit; sed et usu proprio. Nam et ipse poeta
suit inter recentiores e principibus, nec ipsis antiquis om-
nino non comparandus : in quo quidem non exiguum inesse
adjumentum ad poetas veteres recte corrigendos, vel inter-
pretandos feliciter, sunt qui jure existiment. Quomodo
enim quid in scribendo senserint, sensisse te credam , si,
quo ipsi incalescebant, Deo quoque non interdum inca· ²

lueris? Quomodo miram hanc metricae artis doctrinam

