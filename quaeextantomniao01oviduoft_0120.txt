88 SIDRONII HOSSCHII

Flecte, pater, crimen : quid in alta Ceraunia saevis? 25
Aut quid in immeritum fulmina perdis Athon?
Haec spectas, et adhuc spectaris, Phoehe? Neque illa
Visa Thyestea res tibi digna via est?
Non trepidos avertis equos? Non conscia saltem,
Ne videant neptem, lumina nube tegis? Ι 30
Sic ubi te justae Superum devovimus irae,
Visa minor merito nostra querela tuo est.
Scilicet idcirco populos vitamus, et urbes,
Illecebrasque aulae, femineosque choros;
Idcirco silvas colimus; castaeque Dianae, 35
Laude pudicitiae, proxima cura sumus,
Ut spolium nostri referas infame pudoris?
Hoc meruit virtus, hoc meus ‘ille rigor?
Talia conanti meritae tibi dicere ‘lingua
'Haesit, et in primo destitit ore sonus. 4⁰
Non calamum excussit digitis scribentibus horror?
Non opere in medio diriguere manus?
Non subiit saltem mandantem talia ceris
Te pudor? At ceras erubuisse reor.
Quid queror extinctum tibi non venisse pudorem Ρ 45
Pessima facundam te quoque causa facit :
Exemploque Jovis tam detestabile crimen
Contendis fieri posse, nec esse nefas.
Hoc proprium sceleri est :larvam sibi semper honesti
Quaerit, et hoc velo coepta pudenda tegit. 50
Invitam sed, ais, qui Divis imperat ipsis,
Et Divum Deus est, scribere jussit Amor.
Ficta canis; nocuisse tibi sua tela, suisque
Uri te flammis ipse Cupido negat.
Stipite te Stygio, sanieque tumentibus hydris , 55
Perculit, et stimulat de tribus una soror.

 

i

