90 SIDRONII HOSSCHII

Esto: me genitor, quo matrem, laeserit ense:
In te quod fecit, praeter amare, scelus? 9⁰
Quam bene Theseo caderes quoque victima ferro!
Et, si digna Dii dent tibi fata, cadeS.
Occidit infelix sine causa et crimine mater:
Non satis in poenas mors foret una tuas. ,
Quam mihi tu suades, vindicta est tetrior illo 95
Crimine, quo genitrix a patre caesa suit.
Scilicet incesti castam placavimus umbram,
Pessima tu pellex, pejor adulter ego ?
Si quid adhuc manes, matremque a funere posset
Laedere‚ quid gravius, quod pateretur, erat? ιοο
Tene ut amem, quae, quum revocas delicta parentis,
Me laceras? Nam sunt dedecus illa meum.
Ad genus, et natos majorum infamia transit.
Huic pater est, illi causa ruboris avus.
Tantalus est Pelopis, Menelai dedecus Atreus; ιο5
Natarum Danaus, Pasiphaeque tuum.
Multa patri licet objicias, tamen omnibus illis,
Quod tibi nunc votum est, turpius esse puta.
Nec refero caesae solatia nulla parentis:
Femina jam non est ulla verenda mihi. ιω
Nunc omnes odisse licet : nunc odimus omnes;
Te quoque, quam soleo matris habere loco.
Atria vestibulum sunt aulae vasta paternae:
Pendet in his veterum barbara praeda ducum.
Hic spectare licet pictas ex ordine pugnas, 115
Caesaque Thesea plurima monstra manu;
Immanemque suem; populumque e nubibus ortum;
Et bovis, et fratris cornua fracta tui;
Cercyonemque, Scininque‚ et cum Scirone Procrusten,
Et pulsata nigri tertia regna Dei. 120

