HIPPOLYTUS PHAEDRAE.

Haec mihi spectanti, quamvis in imagine tantum
Visa, tamen causae saepe suere metus :

Te tamen haec inter pictam si monstra viderem,
Tu mihi, tu terror maximus una fores:

Et merito : quid namque tuis furiosius ausis?
Nullum odium est isto majus amore scelus.

Quo magis admiror, quid sit tibi scribere famam,
Nunc quoque quum violas, labe carere tuam.

Quam, si labe vacat, cur non stultissima servas?
Cur, quod habeS, summum prodigis ipsa decus?

Pulchrius haec magnos ornat, quam purpura, reges.
Hanc sceptrum, hanc titulos, hanc diadema puta.
Hac sine, dedecorant honor et sua nomina magnos:

Hac sine, majestas regibus ipsa probro est.
Nec tamen, ut jactas, fama est tibi criminis expers.
Perdidit hanc, quisquis non retinere cupit.
Quod tibi prae nostris sordet tua regia silvis;
Judice me, silvae te quoque, Phaedra, decent;
Sed quales, meritoque, tuam tenuere sororem,
Quum sine se Thesei vidit abire rates.
In quibus humani nusquam vestigia cultus,
Sed videas solis cognita lustra feris. ,
Illic venandi studio teneare licebit3
Illic horteris per juga summa canes.
Ut pedibus nostras tangas impura nefandis?
Si ferat hoc, silvis non bene virgo praeest.
Nec tibi mens damis, nec mens est retia cervis
Tendere, nec cursu praemia nostra sequi;
Praeda tuis eg0, quam captares, retibus essem:
Praeda ego, per silvas quam sequerere, forem.
Ante, precor, novus Actaeon in montibus errem,
Et lacer a canibus devorer ipse meis.

91

125

130

135

145

ldo

