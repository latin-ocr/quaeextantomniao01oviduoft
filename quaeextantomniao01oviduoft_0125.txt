HIPPOLYTUS PHAEDRAE. 93

Regna mihi spondes? ut te, sic odimus illa. 185
Quae mihi sunt odio, finge placere tamen.

Qui potiar, nisi per fratrum patrisque cruorem?
Hoc quoque tu suades? hoc tuus ausit amor?

Ah! te, Demophoon, miseror‚ teque, inclyte Theseu;
Te, quia Pbaedra uxor3 te, quia Phaedra parens. 190

Forsitan hostiles iras, aut bella timetis:
At Phaedrae vobis est metuendus amor.

Este tamen de me securi z tendere solis
Insidias labor est noster, eritque feris.

Unicaque ambitio est, ne figat missa lacertis ¹95
Alterius plures, quam mea cuspis, apros.

Quid ‘mihi cum regnis, si rex qui sustinet, angi,
Et semper trepida sceptra tenere manu?

Omnes si Superi dicant mihi : Regna capesse :
Hostibus haec, dicam, Dii date, quaeso, meis. που

Hei mihi, curarum quot millia, quotque timorum,
Quot luctus circum regia tecta volant!

Nec regno careo z regnum mihi libera mens est,
Et proba, quam captam nulla cupido tenet.

Imperat haec odiis, et amoribus; imperat irae, 205
Et domat imperio spemque metumque suo.

Exulat hinc procerum livor, scelerumque repertrix
Ambitio, et quidquid sceptra timenda facit.

Et regnum mihi sunt silvae : dominamur in illis,
Deque feris, tanquam gente, tributa peto. 210

Ο valeant populi, regum tormenta suorum:
Ingenium sensi mitius esse feris.

Has inter Pietas habitat, Remumque, Pudorque,
Caelestesque ipsi : non habet aula Deos.

Historias quid stulta mones peccare docentes? 215
Te petis, et telis conficis ipsa tuis.

