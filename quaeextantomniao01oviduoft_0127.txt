g

H1PPOLYTUS PHAEDRAE. 95
Peccavit, quicumque cupit peccare :voluntas
Sola, nec admisso crimine, crimen habet. 250

Jam jam Cecropias haec ibit fama per urbes,
Et qua spargit avus lumina, rumor eris}

Ipsa tui fies index manifesta doloris :
Conceptum haud poteris dissimulare nefas,

Cur ita vaticiner, quaeris? quia victa furore es. 255
Talis amor furor est, indiciumque sui.
Si tamen hoc urget fatum Minoidas, at nos,
Sanguis Amazonidum, turba pudica sumus.
Si legem legi vis cedere; cedat honestae
‚Turpis ; Amazoniae Gnossia vestra meae. 260
Sed bene conveniunt contraria, judice Phaedra:
Nam nitor, et nostro pulvis in ore decet3
Et rigor, et cultus, et vincti ssore capilli,
Neglectaeque decent et sine lege comae.
Horrida nunc placet, hirsutisque accommoda silvis; 265
Quae primum placuit, candida vestis erat.
Et cur non mores potius mirare pudicos?
Hac tibi non formae laude probandus eram.
Quum faciem tantum laudas, cultusque , comasque,
Ponentis laqueos uteris arte lupae. 270
Sic blandum tenui dum fundit arundine carmen,
Decipit incautas carminis auctor aves.
Credula sic tenero dum Siren pectora cantu
Mulcet, in exitium caecaquc saxa trahit.
Scimus, quae lateant illo sub gurgite Syrtes ! 275
Nostra per has numquam cymba feretur aquas.
Nec precibus, nec me lacrymis, nec laude movebis;
Hic pergam silvis durior esse meis.
Hoc scopulos vincam, montanaque ,saxa rigore ε
Quem melius celebres, me decet iste rigor. 280

