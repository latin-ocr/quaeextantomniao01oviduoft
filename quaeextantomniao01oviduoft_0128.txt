96 SIDRONIIHOSSCHII

Ut pelago rupes, tibi sic rigor ille resistet.
Sentiar hoc uno vir tibi, Phaedra, modo.
Interea caput hoc, incensa dolore repulsae,
Mille per insidias, docta noverca, pete.
Ex quibus ut partem vitemus, non tamen omnes, 285
Quamlibet admissis effugiemus equiS.
Sive tamen ferro me perdes, sive veneno,
Multo, quam nunc es, lenior hostis eris.
Non ego, ne peccem, discerpi in frusta recuso.
Saepe, quod est durum ferre, tulissejuvat. 290
Et juvat, et pulchrum est vitae praeferre pudorem ε
Sic occumbentes mors vetat ipsa mori.
Eventura cano ε sic nobis somnia dictant.
'Non mea sunt nulla somnia digna fide.
Nunc deturbari videor mihi rupibus altis; 295
In mare nunc mergi, vorticibusque premi.
Nunc mihi nocturnis fodiuntur viscera telis,
Perque cor, et venas ensis inanis abit.
Excutiunt pavidos simulacra minacia somnos,
Et vigili quaero vulnera vana manu. 300
Nunc loris velut implicitus, raptorque, trahorque3
, Quaque trahor, longas sanguine signo vias.
Astitit ipse nigris Morpheus mihi nuper in alis,
Et querulo tales edidit ore sonos :
Infelix juvenis, tua, si potes, effuge fata. 30⁵
Non tibi nox vanos objicit atra metus.
Mox inhibens cursum fugientis : Siste quadrigas, ‘
Inquit, in ancipiti ne lacerere fuga.
Sic ait, et somnus ¹me deseruere Deusque :
At non deseruit pectora nostra pavor. 310
Inde vigil mecum repetens mea somnia, dixi:
Nox aperit nobis⁷ quod feret una dies.

 

 

